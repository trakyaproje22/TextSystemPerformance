

Hayatımıza gittikçe daha fazla entegre olmaya başlayan 120Hz ekranların standart 60Hz ekranlardan farkı nedir hiç düşündünüz mü ? 
iPhone X ve Razer Phone gibi cihazlar ile birlikte monitörlerin dışında akıllı telefon gibi küçük cihazlarda da 120Hz ekranları görmeye başladık . 
İyi, güzel, herkes 120Hz ekranların 60Hz ekranlardan daha iyi olduğunu söylüyor fakat iki ekran arasındaki farklar nedir ? 
120Hz demek, ekranın saniyede 120 kere yenilenmesi, görüntünün 120 kez yeniden işlenmesi anlamına gelmektedir . 
Dolayısı ile 120Hz ekranlarda görüntü, 60Hz ekrana göre iki kat daha dinamik ve akıcı oluyor . 
Bu akıcılık özellikle hareketli görüntülerin bulanıklaşması ve görüntülerde kırılma olmasının önüne geçmektedir . 
Ayrıca 60Hz ekranlarda görüntü bir miktar titremektedir . 
Bu fark her ne kadar sıradan bir görüntüde çok hassas gözlere sahip insanların ayırabileceği kadar olsa da yüksek fps’lerde rahat bir şekilde fark edilebilir .

120Hz ekranların bir başka önemli özelliği ise 24Hz Blu-ray içerikleri oynatabilmesidir . 
Çoğu sinema filmleri 24Hz Blu-ray çekilmektedir . 
60, 24’ün bir katı olmadığı için 60Hz ekranlardan Blu-ray 2-3 yenileme hızında verilebilir . 
120 ise 24’ün doğrudan katı olduğu için görüntüleri 24Hz olarak verebilmektedir . 
Blu-ray’daki bu önemli fark kullanıcılara daha pürüzsüz ve titremesiz bir görüntü sunmaktadır . 
Çok hayati farklar olmasa da daha kaliteli görüntü izlemek isteyenler için 120Hz ekranlar cazip görünmüş olabilir . 
Fakat keşke her şey bu kadar güzel olsa ... 
Ne yazik ki eğer 60fps görüntü alıyorsanız 120Hz ile 60Hz ekranlar arasında bir fark bulunmuyor . 
Fark, görüntü 120fps olduğunda ortaya çıkıyor . 
Dolayısı ile ister monitör, ister TV, ister telefon olsun, 120Hz ekran konusunda sizin için önemli olan görüntüleyeceğiniz içeriklerin ya da oyunların 120fps olmasıdır .
 


Fenerbahçe'nin hesapları inceleniyor

Mali Suçları Araştırma Kurulu, Fenerbahçe kulübünün hesaplarını inceliyor .
Hesap uzmanları, dinlemelerde geçen şike paralarının ödenip ödenmediğini araştırıyor .

(MASAK) şike soruşturması dosyasının telefon kayıtlarında geçen paraların izini arıyor. Hesap uzmanları, Fenerbahçe'nin hesaplarından şike ödemesi yapıldığı dönemde herhangi bir para giriş-çıkışı olup olmadığını incelemek için bir süredir kulüpte incelemelerini sürdürüyor . 
Şike yapıldığı iddia edilen 19 maçın oynandığı döneme yoğunlaşan hesap uzmanlarının, kulübün mali işler görevlilerinden çok sayıda belge istedikleri belirtildi .

MASAK'ın incelemesi sonucunda hazırlanıp şike soruşturmasını yürüten Savcı Mehmet Berk'e gönderilecek rapor, soruşturmanın seyri açısından büyük önem taşıyor . 
Soruşturmada Fenerbahçe- Sivasspor maçı için rakibe 300 bin, İstanbul BŞB Fenerbahçe maçı için İbrahim Akın'a 100 bin, Ankaragücü'ne 600 bin ve Eskişehirspor'a 250 bin dolar gönderildiği iddia edilmişti .

Savcı Berk, Futbol Federasyonu'na geçen sezon kulüplere ödenen para miktarını da sormuştu . 
Kulüplerin TFF gelirlerini inceleyen Savcı, şimdi bu paraların nerelere harcandığını tespit etmek üzere çalışma başlattı . 
Öte yandan savcı Mehmet Berk'in iddianamesini Kurban Bayramı sonrasında tamamlaması bekleniyor .
